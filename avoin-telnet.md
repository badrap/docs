# Avoin Telnet-palvelu

## Ongelman kuvaus

Telnet - tuo ikivanha Internet-palvelu, jota ei soisi enää näkyvän - varsinkaan avoinna Internetiin! Avonainen Telnet-palvelu kertoo kolmesta mahdollisesta ongelmasta:

1) Jos joku oikeasti käyttää palvelua, kaikki liikenne liikkuu salaamattomana Internetissä. Pahikset voivat nähdä kaiken mitä Telnet-yhteydellä teet. Pahikset voivat myös kaapata palvelun ja sitä tarjoavan laitteen itselleen.

2) Jos Telnet-palvelun päälläolo on yllätys, siinä saattaa myös olla helposti arvattava oletussalasana käytössä.

3) Laitteessa, jossa Telnet on auki on todennäköisesti monta muutakin tietoturvaongelmaa.

## Korjausehdotuksia

Jos haluat kaupallista apua, katso linkki ohjeiden lopusta.

Ensiksi sinun tulisi tunnistaa laite jossa Telnet on auki.  Lue ohjeet laitteen paikallistamiseksi: https://docs.google.com/document/d/12XoBcRVuwwqJHFnqKvvl4uZv24GcbSEq9-C8OMQdUho

Tämän jälkeen suosittelemme lämpimästi palvelun poistamista käytöstä. Etsi laitteeseesi tai käyttöjärjestelmään sopivat ohjeet kirjoittamalla hakukoneeseen "disable telnet" ja laitteeseen liittyvä tarkenne, esimerkiksi kotireitittimen malli.

Esimerkki: disable telnet Telewell TW-EA501

Jos kaipaat lisävinkkejä, voit käydä keskustelemassa Reddit-palstallamme, osoitteessa https://www.reddit.com/r/testaaverkkosi/

Linkkejä kaupalliseen apuun löytyy osoitteesta:
https://plus.google.com/collection/wu6ZWE

## Tietolähde

Havainnon tarjosi yksi Internetin supersankareihin kuuluvista organisaatioista,  ShadowServer
