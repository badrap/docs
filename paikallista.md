# Ongelmallisen laitteen paikallistaminen

Oletko täällä koska [testaaverkkosi.fi](https://testaaverkkosi.fi)-palvelu kertoi, että käyttämässäsi IP-osoitteessa oli ongelma? Hienoa, että aloit selvittämään asiaa!

Nyt tarvitaan pientä etsivätyötä. Koska Internet toimii hieman monimutkaisesti, emme voi suoraan kertoa sinulle IP:n perusteella tarkalleen mistä laitteesta havainnossasi on kyse. Voimme kuitenkin auttaa sinua löytämään kyseisen laitteen. Jos olet jonkun toisen verkossa, voimme auttaa sinua löytämään tahon kenelle kertoa asiasta.

Tuumasta toimeen!

## Oletko kotona WiFi-verkossasi?

Kotisi langattomassa verkossa ollessasi kyseessä on aika varmasti kotireitittimesi, sillä useimmiten kotisi muut internetiin kytketyt laitteet piilottelevat sen IP-osoitteen takana.

Käy ensitöiksesi tarkistamassa reitittimesi tarkka merkki ja malli. Tiedot löytyvät usein esimerkiksi laitteen pohjassa olevasta tarrasta.

Seuraavaksi etsi netistä kyseisen kotireitittimen käyttöohje. Ohjeessa kerrotaan kuinka reititintä ylläpidetään, miten siihen otetaan etäyhteys ja mitkä ovat sen käyttäjätunnukset. Käyttäjätunnus ja salasana saattavat myös lukea reitittimen pohjassa.

Kun pääset kirjautumaan reitittimesi ylläpitokäyttöliittymään, löydät asetuksista FIXME

## Käytätkö oman puhelimesi tai tabletin mobiiliverkkoa? (3G, 4G/LTE)

Mobiiliverkot ovat hieman hankalampia tapauksia, sillä niissä IP-osoitteet siirtyvät henkilöltä toiselle tiuhaan tahtiin. Joillakin operaattoreilla saman IP-osoitteen takaa voi löytyä tuhansia eri käyttäjiä.

Näet palvelumme IP-osoitekohtaisesta informaatiokortista milloin olet seurannut IP-osoitetta. Vertaa aikaleimoja havainnon raportointiaikaan. Jos havainto on raportoitu myöhemmin, on kyseessä todennäköisesti sinun laitteesi. Muuten kyseessä voi olla havainto, joka on tehty silloin, kun IP-osoite on ollut jonkun toisen käytössä.

## Oletko jonkun toisen verkossa?

Jos teet havainnon jonkun toisen verkossa, kuten työpaikallasi tai vierasverkossa yrityksessä, hotellissa tai kahvilassa, et voi korjata ongelmaa suoraan itse. Saatat kuitenkin pelastaa jonkun päivän! Mutta kenen? Palataan tähän hetken kuluttua.

Aivan ensimmäiseksi kuitenkin: **Tallenna todisteaineisto.**

Ota palvelun näyttämistä tiedoista kuvakaappaus tai kirjoita tarkasti kaikki näkemäsi tieto muistiin. Myös esimerkiksi älypuhelimen kameran kuva käy, luovuus ennenkaikkea.

Seuraavaksi etsi käsiisi henkilö, jolle voit kertoa löydöstäsi:

### Omalla työpaikalla

Jos olet omalla työpaikallasi, ole yhteydessä työpaikkanne IT-guruun. Välitä [testaaverkkosi.fi](https://testaaverkkosi.fi)-palvelun varoitus hänelle ja kysy tietääkö hän IP-osoitteen perusteella mistä laitteesta on kyse. Kysäise samalla voisiko guru korjata ongelman.

### Vieraana jonkun toisen työpaikalla

Ehkä käytät vierailullasi neukkarin vierasverkkoa? Näytä tulos vierailusi isännälle. Hän osaa olla yhteydessä oman työpaikkansa IT-guruun, joka puolestaan voi guruilla verkon takaisin priimakuntoon.

### Koulussa, hotellissa, kahvilassa

Esittele löydöksesi henkilökunnalle. He tietävät, tai pystyvät selvittämään kuka vastaa paikan tietotekniikasta.

