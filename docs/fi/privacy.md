# badrap.io:n tietosuojaseloste

Badrap Oy ylläpitää badrap.io-palvelua. Käsittelemme
henkilötietojasi EU:n yleisen tietosuoja-asetuksen sekä muun
vallitsevan lainsäädännön mukaisesti. Tässä selosteessa
kerromme sinulle tietojesi käsittelyn perusteista ja tiedotamme
sinulle oikeuksistasi.

## Rekisterinpitäjän yhteystiedot

Badrap Oy\
Teknologiantie 18 B\
90590 Oulu\
Sähköposti: [asiakaspalvelu@badrap.io](asiakaspalvelu@badrap.io)\
Y-tunnus 2846254-9

## Henkilötietojen käsittelyn tarkoitukset ja oikeusperuste

Badrap Oy käsittelee badrap.io-palveluun
rekisteröityvien käyttäjien henkilötietoja palvelun
mahdollistamiseksi. Oikeusperuste rekisteröityneiden
käyttäjien henkilötietojen käsittelylle on rekisteröidyn
yksiselitteinen suostumus. Sinun täytyy itse rekisteröidä
omat tietosi palveluun, ja kysymme erikseen suostumusta
ennenkuin henkilötietojasi lisätään käyttäjätilisi alle.

Rekisteröimättömien käyttäjien henkilötietojen käsittelyn
oikeusperuste on rekisterinpitäjän oikeutettu etu. Teemme
sivujemme kävijöistä anonymisoitua tilastointia
Google Analytics- ja Facebook Pixel -teknologioilla.
Näiden teknologioiden avulla tiedämme että vierailit
sivuillamme.

## Käsittelemämme henkilötiedot

- Sähköpostiosoitteesi
- Yksi tai useampia käyttämiäsi IP-osoitteita, jotka itse rekisteröit halutessasi palveluun
- Tietoturvatutkijoiden varoitukset seuraamillesi IP-osoitteille

## Tietolähteet

Saamme henkilötietojasi sinun luvallasi sinulta itseltäsi
palveluun rekisteröitymisen tai sen käytön yhteydessä. Voit
valita itse yhdistätkö tietyn IP-osoitteen omaan
seurantaasi. Tietoihisi lisätyt IP-osoitteet yhdistetään
sähköpostiosoitteeseesi (käyttäjätiliin). Myöhemmin voit
yhdistää lisää IP-osoitteita käyttäjätietoihisi.
IP-osoitteen lisääminen tietoihisi vaatii sinulta aina
erillistä hyväksyntää. Voit milloin tahansa nähdä kaikki
omat tietosi käyttäjätilisi alta, poistaa IP-osoitteita
tiedoistasi, tai poistaa koko käyttäjätilisi.

Tietoturvavaroituksia saamme tietoturvatutkijoilta ja
pahansuopaa verkkoliikennettä seuraavilta tutkimusryhmiltä.
Mikäli palveluun rekisteröimäsi IP-osoite löytyy
tietoturvatutkijoiden listoilta, välitämme sinulle kaikki
kyseiseen IP-osoitteeseen liittyvät tiedot mitä
tietoturvatutkijat ovat meille toimittaneet. Henkilötietojasi
ei koskaan luovuteta tietoturvatutkijoille tai muille
kolmansille osapuolille - vain sinä näet omat tietosi.

## Rekisteröidyn oikeudet

Sinulla on seuraavat tietosuoja-asetuksen mukaiset oikeudet
henkilötietojesi käsittelyyn liittyen. Voit käyttää oikeuksiasi
joko suoraan palvelun kautta, tai olemalla meihin yhteydessä
sähköpostitse.

Tarkastusoikeus: Sinulla on oikeus milloin tahansa tarkastaa,
mitä henkilötietoja sinusta on tietokannassamme. Helpoiten voit
tehdä tämän kirjautumalla käyttäjätilillesi ja katsomalla tietosi
käyttäjäsivulta.

Vastustamisoikeus: Sinulla on oikeus vastustaa henkilötietojen
käsittelyä, jos toimintamme on mielestäsi tietosuoja-asetuksen
vastaista tai käsittelemme tietojasi perusteetta.

Poisto-oikeus: Sinulla on oikeus poistaa henkilötietosi
palvelusta milloin tahansa. Helpoiten tämä käy kirjautumalla
palveluun sisään ja poistamalla käyttäjätilisi itse.

Oikeus siirtää tiedot järjestelmästä toiseen: Sinulla on
oikeus pyytää meiltä koneluettava kooste tiedoistasi, jotta
voit siirtää ne toiselle palveluntarjoajalle. Mikäli haluat
käyttää oikeuttasi, ota meihin yhteyttä sähköpostilla.

Valitusoikeus: Sinulla on oikeus valittaa tietosuojavaltuutetulle,
jos rikomme mielestäsi oikeuksiasi, EU:n yleistä
tietosuoja-asetusta tai Suomen tietosuojalakia.

Suoramarkkinointikielto: Sinulla on oikeus kieltää tietojesi
käyttäminen suoramarkkinointiin. Ota huomioon, että emme käytä
tietojasi suoramarkkinointiin emmekä luovuta niitä muille
tahoille, jotka saattaisivat käyttää niitä suoramarkkinointiin.

## Käsittelyn kesto

Käsittelemme tietojasi niin kauan kuin käyttäjätilisi on
olemassa. Voit poistaa käyttäjätilisi itse milloin tahansa.
Kun poistat käyttäjätilisi, kaikki tietosi poistuvat
järjestelmistämme.

## Tietojen vastaanottajat

Tietoihisi on pääsy vain erikseen nimetyillä Badrapin omilla
työntekijöillä, jotka kehittävät ja ylläpitävät palvelua.
Emme siirrä tietojasi kolmansille osapuolille tai käytä
ulkopuolisten palveluntarjoajien työntekijöitä alihankkijoina.

## Tietojen siirto EU:n ulkopuolelle

Osa palvelun teknisestä toteutuksesta on ulkoistettu: Google
Analytics ja Facebook Pixel käytön tilastointiin, Mailgun
sekä Mailchimp sähköpostien automaattiseen lähetykseen
rekisteröityneille käyttäjille, sekä Google Cloud SQL
tietojen varastointia varten. Edellytämme käyttämiltämme
ulkomaisilta palveluntarjoajilta, että heidän sijaintimaissaan
on tietosuoja-asetuksen mukainen riittävä tietosuojan taso,
ja että he ovat sitoutuneet noudattamaan EU:n yleistä
tietosuoja-asetusta.

## Tietojen käyttö automaattiseen päätöksentekoon

Henkilötietojasi ei käytetä automaattiseen päätöksentekoon
tai profilointiin.

## Tietojen suojauksen periaatteet

Tietojasi säilytetään ja käsitellään parhaiden mahdollisten
kulloinkin tiedossamme olevien teknisten ja organisatoristen
tietosuoja- ja tietoturvakäytäntöjen avulla. Käytämme
salausta tiedonsiirrossa ja varastoinnissa, pääsynhallintaa
ja lokivalvontaa tietoihin pääsyssä, sekä varmuuskopiointia ja
versiointia tietokantojen ja käyttäjätietojen eheyden ja
saatavuuden varmistamiseksi. Varmistamme että henkilöstömme
ymmärtää tietosuojan tärkeyden ja osaa toimia asianmukaisesti.
Työntekijämme noudattavat henkilötietojen
salassapitovelvollisuutta tietosuoja-asetuksen vaatimusten
mukaisesti. Tietovuodon sattuessa olemme valmiita ilmoittamaan
tapahtuneesta tietosuojavaltuutetulle ja rekisteröidyille
lainsäädännön määräämässä ajassa. Olemme myös valmiita
tarvittaessa esittelemään käytäntöjämme valvontaviranomaiselle.
Kehitämme käytäntöjämme jatkuvasti entisestään
ja parannamme palvelun tietoturvaa.

Käyttäjä rekisteröi itse sähköpostiosoitteensa ja
IP-osoitteensa badrap.io-palveluun TLS-suojatun yhteyden
välityksellä. Käyttäjän luovuttamat tiedot tallennetaan
Google Cloud SQL-tietokantaan. Tietokanta on suojattu
vahvalla salauksella ja toteuttaa SSAE 16, ISO 27001,
PCI DSS v3.0 sekä HIPAA-vaatimukset. Tietokantaan on
pääsy vain ylläpitäjiksi erikseen nimetyillä Badrapin
työntekijöillä. Sähköpostien välityksessä käytämme
TLS-salausta aina kun se on mahdollista. Käyttäjien
toimittamista henkilötiedoista ei tehdä fyysisiä kopioita
eikä aineistoa käsitellä manuaalisesti.
