# Usein kysytyt kysymykset

## Mitä hyötyä palvelusta on?

Badrap välittää tietoturvatutkijoiden varoitukset sinulle. Se yhdistää useiden tutkijoiden tuottamat tiedot yhteen paikkaan
ja selittää mahdolliset havainnot kansantajuisesti. Lisäksi Badrap neuvoo mitä sinun kannattaa tehdä, jos havaintoja löytyy.
Sinun ei tarvitse käyttää jatkuvasti Badrapiä. Jos rekisteröidyt palveluun, Badrap kertoo sinulle uusista varoituksista sähköpostitse.

## Huolehdin läheisteni tietoturvasta, onnistuuko se Badrapin avulla?

Lisää läheisten sähköpostiosoitteet tietovuotoseurantaan. Badrap lähettää heille samanlaisen
vahvistusviestin, mitä itsekin sait. Kun läheinen antaa hyväksyntänsä, hänen sähköpostiosoitteensa
ilmestyy listallesi.

## Miksi teitte tämän palvelun?

Olemme työskennelleet tietoturva-alalla pitkään. Tosi pitkään. Olemme nähneet
tietoturvatiedon välittämisen edut, ja tiedon blokkaamisen haitat. Tiedämme miten
hankala netin käyttäjien on etsiä omia tietojaan eri lähteistä. Meillä on
omia lähimmäisiä jotka ihmettelevät tietoturvauutisia ja miettivät onko
omassa verkossa haavoittuvia laitteita. Haluamme tehdä tietoturvatietojen
välittämisen niin tehokkaaksi, että kotikäyttäjät sekä yritykset voivat
etsiä omia tietojaan helposti.

## Onko tulosten katsomisesta minulle jotain haittaa?

Ei missään nimessä. IP-osoitettasi koskevat tiedot ovat jo olemassa.
Painamalla nappia haet vain omaa osoitettasi tietoturvatutkijoiden tiedoista.
Voisimme näyttää tulokset heti kun saavut palveluun, mutta laitoimme
tulokset napin taakse, jotta emme tee mitään ilman suostumustasi ja että
erotamme palvelusta oikeasti kiinnostuneet käyttäjät satunnaisista
sivuille eksyneistä.

Sähköpostiosoitteeseesi liittyvät varoitukset tarkastamme tekemällä kyselyn
tietoturvapiireissä mainetta niittäneen Troy Huntin Have I Been Pwned -palvelusta.
Tähän tarkastukseen sinun pitää antaa erikseen lupa, koska emme halua paljastaa
identiteettiäsi ilman lupaasi. Uskaltaako lupaa antaa? Sekä meidän että Troy Huntin
palvelu on F-Securen [Herrasmieshakkereiden](https://hakkerit.libsyn.com/intro-herrasmieshakkerit)
Mikko Hyppösen ja Tomi Tuomisen suosittelema. He sanoivat "kyllä" ja me olemme samaa mieltä!

## Miksi palvelu on ilmainen?

Meillä on erilliset kaupalliset lisäpalvelut kuluttajille suunnatun ilmaispalvelun
lisäksi. [Kyberhygieniaa työntekijöille](https://hygiene.badrap.io/fi/) -palvelu innostaa ja valistaa yrityksen työntekijöitä
huolehtimaan tietoturvasta. Yritykset [voivat myös ottaa omia suojattavia kohteitaan](https://hygiene.badrap.io/company/) seurantaan
automaattisesti, erillisten Badrap Appien avulla.

Ilmaispalvelu lisää meidän tunnettuvuuttamme ja on yksi keino muiden joukossa poistaa kaikki tietoturvatiedon välittämiseen liittyvät esteet.

## Mistä tietoturvatutkijoiden varoitukset tulevat?

Aloittaneet pyytämällä dataa muutamasta meille ennestään tutusta
äärimmäisen laadukkaasta ja luotettavasta lähteestä, joita käyttävät myös monet
muut tietoturvasta ja haavoittuvuushavainnoista kiinnostuneet tahot.

Ajantasainen lista tietoturvatutkijoista löytyy osoitteesta <https://badrap.io/researchers>


## Minkälaista tietoa Badrapistä saa?

Meillä on kolmea erityyppistä tietoturvatietoa:

* Tietovuodot - ovatko Internetin palvelut vuotaneet sinun henkilökohtaisia tietojasi.
* Haavoittuvuudet - onko IP-osoitteessasi, josta kytkeydyt Internetiin, havaittu haavoittuvuuksia, jotka kannattaisi korjata ennen kuin joku käyttää niitä hyväksi.
* Hyökkäykset - joskus voit olla hyökkääjä tietämättäsi. Jos koneellasi esimerkiksi sattuisi olemaan haittaohjelma, voisi se etsiä aktiivisesti uusia uhreja. Olet itsekin uhri, mutta uuden uhrin näkökulmasta hyökkääjä. Firman nimi tulee muuten tästä: Bad rap - ansaitsematon huono maine, kuten [Merriam-Webster](https://www.merriam-webster.com/words-at-play/usage-bad-rap-vs-bad-rep-vs-bad-wrap) termin määrittää.

## Seuraatteko minua tai verkkojani?

Lyhyt vastaus: emme.

Pidempi vastaus löytyy [tietosuojaselosteestamme](./privacy.md).
Teemme kävijätilastoihin pohjautuvaa palvelun kehittämistä, kuten kahdeksan biljoonaa
muutakin palvelua. Mutta käyttäjiemme yksityisyys on meille tärkeää. Oikeasti! Tämä ei
ollut kopioitu korulause.

Demonstroidaanpa: tilastointi on meille tärkeää,
jotta voimme kehittää palvelua. Kerromme nyt miten estät tilastoinnin.

Voit estää tilastoinnin käyttämällä selaimessasi sisällön estäjää.
Esimerkiksi uBlock Origin toimii sekä [Chromessa][https://chrome.google.com/webstore/detail/ublock-origin/cjpalhdlnbpafiamejdnhcphjbkeiagm]
että [Firefoxissa](https://addons.mozilla.org/en-GB/firefox/addon/ublock-origin/)
Samalla kun estät tilastoinnin ja mainokset, tukit yhden reitin,
jota kautta haittaohjelma saattaisi päästä laitteellesi. Estäjistä löytyy myös
tapa tehdä poikkeuksia, jos haluat sallia mainokset joillakin sivustoilla kannatussyistä.

## Jos rekisteröidyn, lähetättekö minulle mainoksia?

Emme. Voit halutessasi tilata päivitykset uusista IP-osoitteitasi koskevista tiedoista.
Jos uusia haavoittuvuuksia ilmenee, saat sähköpostiin ilmoituksen. Saatamme myös kertoa
suuremmista palveluun liittyvistä päivityksistä ja uusista ominaisuuksista, jotka vaikuttavat
olennaisesti palvelun käyttöön. Kun olet kirjautunut palveluun, voit säätää sähköpostiasetuksiasi
osoitteessa <https://badrap.io/settings/account>

## Lopuksi

Toivottavasti vastasimme kysymyksiisi!

Voit aina tarkistaa IP-osoitteesi selaimella uudestaan kirjautumatta palveluun.
Rekisteröitymällä voit kuitenkin tarkastaa sähköpostiisi liittyvät tietovuodot.
Rekisteröitymällä voit myös lisätä sinulle tärkeät IP-osoitteet jatkuvaan seurantaan,
jolloin saat uudet varoitukset välittömästi sähköpostiisi.

[Rekisteröidy käyttäjäksi »](https://badrap.io/register)
