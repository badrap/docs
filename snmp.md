## Ongelman kuvaus

SNMP, tuo Internet-palveluiden kasariveteraani. Tämän palvelun ei kannata olla näkyvillä Internetiin. Sen avulla kuka tahansa voi kysellä tietoja tässä osoitteessa olevasta laitteesta.

Eikä siinä kaikki. SNMP-palvelu on kätevä työkalu Internetin pahiksille. He kimmottavat ja vahvistavat hyökkäyksiään muita vastaan tämän palvelun avulla. Olet ehkä kuullut uutisissa joskus palvelunestohyökkäyksistä? Näillä niitä tehdään.

Uhrille homma näyttää siltä, että hyökkäys tulee tästä osoitteesta. Hyvä palvelu pahiksille, paha maine omistajalle. Ei jatkoon.

## Korjausehdotuksia

Jos haluat kaupallista apua, katso linkki ohjeiden lopusta.

Ensiksi sinun tulisi paikallistaa laite jossa SNMP-palvelu on avoinna. Lue ohjeet laitteen paikallistamiseksi: <https://docs.google.com/document/d/12XoBcRVuwwqJHFnqKvvl4uZv24GcbSEq9-C8OMQdUho>

Tämän jälkeen suosittelemme lämpimästi palvelun poistamista käytöstä. Etsi laitteeseesi tai käyttöjärjestelmään sopivat ohjeet kirjoittamalla hakukoneeseen "disable snmp" ja laitteeseen liittyvä tarkenne, esimerkiksi:

"disable snmp apple airport"

Saattaa olla että löydätkin vain ohjeita, mitkä kertovat vain, miten SNMP-palvelu laitetaan päälle. Onneksi ohjeita voi soveltaa: etsi ohjeiden avulla mistä palvelu laitetaan päälle. Palvelun voi myös sammuttaa samasta paikasta.

Jos kaipaat lisävinkkejä, voit käydä keskustelemassa Reddit-palstallamme, osoitteessa <https://www.reddit.com/r/testaaverkkosi/>. Linkkejä kaupalliseen apuun löytyy osoitteesta: <https://plus.google.com/collection/wu6ZWE>

## Tietolähde

Havainnon tarjosi yksi Internetin supersankareihin kuuluvista organisaatioista, ShadowServer
