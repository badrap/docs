# Amplifikaatiohyökkäykset

Onko verkkosi toiminut joskus huonosti? Vika ei aina ole välttämättä
palveluntarjoajassa. Pahikset saattavat käyttää tässä osoitteessa
olevaa avointa palvelua hyväkseen palvelunestohyökkäyksissä.

Amplifikaatiohyökkäys, eli meidän kesken amppari, perustuu siihen
että hyökkääjä kimmottaa palvelunestohyökkäyksensä jonkin avoimen palvelun kautta. Moni, sinällään viaton, kotireitittimistäkin löytyvä palvelu toimii Internetin megafonina. Hyökkääjä lähettää pieniä 
viestejä laitteellesi ja laitteesi lähettää suuria viestejä hyökkäjän
kohteelle. Uhrille näyttää, että IP-osoitteesi on yksi sadoista tuhansista hyökkääjistä. 

Tämä on yksi muutamasta tekniikasta, millä hyökkääjät saavat
kenen tahansa palvelut polvilleen. Siinä sivussa oma Internet-yhteytesi tukkeutuu ja palveluntarjoajasi saattaa katkaista yhteytesi suojellakseen muita Tilanne pahenee joka vuosi, kun näitä palveluita ilmestyy nettiin jatkuvasti lisää. Pidä huoli netistäsi, maineestasi ja tulevista uhreista - hankkiudu eroon rikollisia auttavista palveluista!

