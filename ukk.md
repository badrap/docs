# Usein kysytyt kysymykset


## Miksi teitte tämän palvelun?

Yrityksen perustajat ovat työskennelleet tietoturva-alalla pitkään. Olemme nähneet 
tietoturvatiedon välittämisen edut. Olemme myös havainneet, että eduista pääsevät nauttimaan
lähinnä Suomalaiset, tai suurten budjettien yritykset. Uskomme pystyvämme skaalaamaan 
tietoturvanvälittämisen niin tehokkaaksi, että tavallinen kansalainen saa tarvitsemansa
tiedon ilmaiseksi ja pienet yritykset kohtuulisilla kustannuksilla.

## Miksi palvelu on ilmainen?

testaaverkkosi.fi on rajatun ajan pilotti, jonka tarkoituksena on varmistaa, 
että palvelulle on kysyntää. Olemme saaneet sekä yksityistä rahoitusta, 
[Ääkköset Oy](http://www.scanabc.com/):ltä, sekä julkista rahoitusta 
[TEKES](https://www.businessfinland.fi]:iltä. Mikäli haluat jatkossakin kuulla
tietoturvatutkijoiden varoituksista kauttamme, osoita se käyttämällä palvelua
ja kerro siitä muillekin. Näin näytämme yhdessä, että palvelu on arvokas ja ansaitsee
paikkansa maailmassa! 
 

## Mikä on liiketoimintamallinne?

Meillä on useita vaihtoehtoja. Esimerkiksi pienet ja keskisuuret yritykset
maksavat varmasti mieluusti kohtuullisen korvauksen siitä että välitämme tietoturvatutkijoiden 
varoitukset heidän koko verkoistaan.

Kaikki suunnittelemamme liiketoimintamallit perustuvat oletukseen, että muutkin kuin 
suuren tietoturvabudjetin yritykset haluavat vastaanottaa tieoturvatutkijoiden varoitukset.
Testaamme tämän oletuksen ensin, valitsemme tuloksien pohjalta parhaan liiketoimintamallin 
sitten.

## Haluaisin katsoa tulokset, mutta mietin onko siitä minulle haittaa?

Ei. Tulokset ovat jo olemassa. Painamalla nappia saat tulokset esille. 
Voisimme näyttää tulokset heti kun saavut palveluumme. Laitoimme tulokset
napin taakse, jotta erotamme tilastoissa palvelusta oikeasti kiinnostuneet
muista sivustoille eksyneistä.

## Seuraatteko minua tai verkkojani?

Virallisempi vastaus löytyy [tietosuojaselosteestamme](https://beta.testaaverkkosi.fi/)
Teemme vain tilastoihin pohjautuvaa palvelun kehittämistä, kuten kahdeksan biljoonaa
muutakin palvelua. Sillä erotuksella tosin, että mietimme jatkuvasti miten pitäisimme
yksityisyydestäsi entistäkin paremmin huolta. 

Demonstroidaampa kuinka tärkeä asia meille on. Käytämme tilastontiin Google
Analyticsiä -työkalua, kuten miljoonat muut. Tilastointi on meille tärkeää, 
jotta voimme kehittää palvelua. Kerromme nyt miten estät tilastoinnin. 

Voit estää tilastoinnin käyttämällä Selaimessasi Ad Blocker -lisäosia. 
Chrome-selaimessa kätevä työkalu on esimerkiksi uBlock origin. Nyt kun 
kerroimme sinulle tämän, niin pieni pyyntö. Salli valitsemastasi työkalusta 
meidän tekemä tilastointi ja estä kaikki muut. :)







